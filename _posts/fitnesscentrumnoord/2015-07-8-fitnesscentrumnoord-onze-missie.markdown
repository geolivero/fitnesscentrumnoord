---
layout: post
title:  "Onze missie"
date:   2015-07-08 10:43:45
permalink: /fitnesscentrumnoord/onze-missie
tagline: We beperken ons tot de essentie van het trainen met resultaat, door simpelweg aan de slag te gaan.
thumbimg: /images/hanskroon/hanskroon_1.jpg
headlineimg: /images/hanskroon/hanskroon_1.jpg
categories: fitnesscentrumnoord
---
Welkom bij de site van Fitnesscentrum Noord waar u alle informatie kunt vinden over onze activiteiten. Wij zijn een "no-nonsense" centrum waar we simpel maar doeltreffend te werk gaan zonder allerlei overbodige luxe eromheen. We beperken ons tot de essentie van het trainen met resultaat, door simpelweg aan de slag te gaan. Verantwoord bewegen moet je nog altijd zelf doen geen machine, hoe imposant dan ook, kan dat voor jou doen. Uiteraard kunnen wij je daarbij deskundig ondersteunen.
 
 
### Ons doel en onze filosofie
 Op een simpele en vooral effectieve manier sport aanbieden voor alle lagen van de bevolking zonder voorkeur. Of je nu het minimale of het maximale uit je lichaam wilt halen je gezondheid staat voorop. We denken dus altijd aan de gevolgen voor de lange termijn en dat blijft het uitgangspunt bij de keuzes die gemaakt worden bij trainings-, voedings- en suppletieadviezen. Wij zijn een felle tegenstander van doping en voeren een anti-dopingbeleid.
 
###Een vak apart
 Onze missie is erop gericht dat er voor iedereen op een gezonde wijze een grote winst aan kracht, spiermassa en vitaliteit valt te behalen.
 
 Wij zijn een felle tegenstander van doping.
 Bodybuilding is voor ons onlosmakelijk gekoppeld aan gezondheid, dit is je belangrijkste bezit en dat mag je niet in de weegschaal stellen voor een gespierd lijf.
 
 Het kost veel tijd, toewijding en discipline om een gespierd lijf op te bouwen maar het geeft iets terug waar je trots op kunt zijn en wat niet te koop is.
 
 Bij body-building denken de meeste mensen altijd aan overmatig gespierde mensen ingesmeerd met olie die heel de dag voor de spiegel staan te kijken naar hun eigen lijf. Deze vooroordelen zijn niet terecht, hoewel er altijd mensen zijn die precies in dit plaatje van vooroordelen vallen, je kunt gespierdheid onderverdelen in verschillende niveaus.
 
 Een lijf wat op een natuurlijke wijze ontwikkeld is blijft een gezonde uitstraling behouden. Het is met de weg der geleidelijkheid opgebouwd, wat een proces van vele intensieve trainingsjaren inhoud.
 
 De ontwikkeling is niet te vergelijken met iemand die gebruikt maakt van doping, maar je kunt wel een indrukwekkend gespierd lijf ontwikkelen tot de grens die jezelf bepaald. Je kunt dit proces sturen met je manier van trainen in wisselwerking met je voedingspatroon en je levensritme.
 
### Een essentiële pijler in de prestatie vierhoek
 Mentale aspecten worden in het trainingproces vaak nog onderbelicht maar in onze visie is het onlosmakelijk verbonden met fysieke training. Lichaam en geest vormen een eenheid en zonder de noodzakelijke mentale eigenschappen kun je geen resultaten boeken. Het begint heel simplistisch met de discipline op te kunnen brengen om frequent te gaan trainen. Alleen je aanwezigheid op de training is uiteraard niet voldoende dan is het ook nog eens de kunst om doelgericht met gedrevenheid en passie de training te gaan afwerken. Dit zal in belangrijke mate de kwaliteit en intensiteit van de training gaan bepalen.

### Duurtraining
 Het algemeen uithoudingsvermogen, aërobe capaciteit, is het vermogen om gedurende langere tijd een bepaalde activiteit vol te houden. Bij deze vorm van cardio-training kies je voor één tempo. Als je getraindheid groter wordt kun je de training effectiever maken door de intensiteit te verhogen door met een grotere weerstand te werken in een hoger tempo.
 
 De intensiteit verhogen verdiend de voorkeur boven de tijdsduur verlengen. Het is dus beter om b.v. 3 x per week met een hoge intensiteit 20 minuten cardio-training te doen te doen dan 1x anderhalf uur.
 
 Ook is er mogelijkheid om te werken met een Constant Pulse Rate (CPR funktie) m.a.w. je werkt met een constante hartslag waarbij de apparatuur de weerstand aanpast wanneer de hartslag te hoog of te laag wordt.
 
### Kracht van het positief denken
 Als je uitgangspunt in het leven is om te leren kijken naar zaken die goed gaan en van daaruit jezelf probeert verder te ontwikkelen dan is  er een grotere kans van slagen. Positief ingestelde mensen stralen vaak energie uit en zie je door zo te leven geluk uitstralen. In de sport is het niet anders, kijk wat je wel kan en ga dan aan de slag om dit verder te ontwikkelen. 
 Zaken die voor verbetering vatbaar zijn ga daarmee aan de slag. Kijk op een realistische manier naar jezelf, verwacht niet het onmogelijke en ga je omringen met mensen die op een positieve manier je net een zetje mee kunnen geven. Blijf niet hangen in negatieve gedachten en in een energie verslindende omgeving.  In ons centrum heerst een positieve werksfeer, daar krijg je inspiratie en motivatie van. Dat is een goed hulpmiddel om je doelen te bereiken.

### De HST-methode
 Langere tijd heb ik ook succesvol getraind met een eigen variatie op een split-progamma. In een split-progamma maak je een verdeling van de verschillende spiergroepen uitgesmeerd over de week.
 
 De verdeling waar mijn voorkeur naar uitgaat is op maandag Rug-schouders, op woensdag Benen-kuiten en op vrijdag Borst-armen. Ook toen werkte ik met de single-setmethode d.w.z. dat je buiten de specifieke warming-up die je doet voordat je een spiergroep optimaal kan belasten maar één werkende set tot het uiterste doet. Hierdoor wordt je trainingsomvang beperkt maar je intensiteit groter. Simpel gezegd je traint minder lang maar je kunt in wat je doet veel meer geven en daar gaat het uiteindelijk om. Ook is uit onderzoek gebleken dat één effectieve set voldoende is voor spierontwikkeling en krachttoename.
 
 In mijn zoektocht naar de meest effectieve manier van trainen kwam ik een methode tegen waar een hele goede wetenschappelijke onderbouwde theorie achter zat die mij aansprak. Inmiddels ben ik ervan overtuigd dat het voor dit moment de beste methode is om op een natuurlijke manier spiermassa en kracht op te bouwen. Dit wil echter niet zeggen dat er in de toekomst niet een betere methode ontdekt kan worden en dat in sommige situaties de boven omschreven splitmethode ook nog steeds goed bruikbaar is. Ook moet je proberen elke methode alleen maar te gebruiken als een leidraad zodat er een soort raamwerk ontstaat wat logisch in elkaar steekt en wat onderbouwd kan worden. Daarnaast kun je altijd nog wat experimenteren op je eigen gevoel, maar je hoeft niet opnieuw het wiel uit te vinden als dit al voor je gedaan is. Je moet altijd blijven openstaan voor goede nieuwe methodes of onderzoeken, of kleine noodzakelijke aanpassingen die tot nog betere resultaten kunnen leiden.
 
### De principes van de HST-methode (Hypertrophy-Specific-training)
 Je traint 3x per week het gehele lichaam, met steeds één rustdag tussen de trainingen. Voor iedere grote spiergroep kies je steeds zoveel mogelijk uit 2 verschillende basisoefeningen omdat deze het meest geschikt zijn voor de opbouw van spiermassa en kracht.
 Voor de kleine spiergroepen (armen en kuiten) kies je één basisoefening.
 Je kunt iedere training andere oefeningen kiezen voor de afwisseling en om gewenning te voorkomen. Ook kun je de spier, door gevarieerd te belasten, completer ontwikkellen.Doe maar één effectieve set per oefening (single-setmethode) Voor dat je de effectieve set kan doen moet je uiteraard wel je spieren goed voorbereid hebben door 2-3 opwarm setjes te doen (specifieke warming-up).
 Doe dit progamma maximaal 6-8 weken en neem dan 9-12 dagen rust. Deze rustperiode (deconditioning) maakt je lichaam weer optimaal prikkelbaar voor verdere vooruitgang.Doe dit progamma maximaal 6-8 weken en neem dan 9-12 dagen rust. Deze rustperiode (deconditioning) maakt je lichaam weer optimaal prikkelbaar voor verdere vooruitgang.
 Je werkt met drie verschillende belastingniveaus: De belasting kies je op basis van het aantal herhalingen wat je moet maken.
     Training B - 1 x 8-12 MR
     Training C - 1 x 5-8 MR
     Probeer iedere training opbouwend te werken in de vorm van belasting en kwaliteit, met gevoel. Simpel gezegd je moet de spier "voelen" en leren te "knijpen"(samentrekken) tijdens je oefeningen.
     Het gewicht is slechts een middel om de spier te vormen en moet geen doel op zich worden.
     De spier voelt maar één ding is en dat is hoe intensief jij hem laat werken. Je kunt het trouwens zwaarder maken op verschillende manieren, door het gewicht iets te verzwaren, door de oefening langzamer uit te voeren, door te werken met een hele beweging (volledige R.O.M.), door de hoek van de oefening te veranderen, door korter te rusten tussen je oefeningen etc.
 

 
 Comparing the volume of HST to training routines
 

### Wat zijn basisoefeningen?
 Basisoefeningen vormen letterlijk de basis van je lichamelijke ontwikkeling. Bij deze oefeningen kun je het meeste gewicht gebruiken waardoor ze zeer geschikt zijn voor de ontwikkeling van kracht. Hierdoor kun je een fundament opbouwen voor een goed ontwikkeld lichaam. Basisoefeningen pakken altijd meerdere gewrichten en spiergroepen aan. Neem als v.b. het bankdrukken waarbij de borstspieren belast worden maar ook de schouders en de triceps. Daarnaast spelen er nog diverse andere spieren een rol in de ondersteuning.
 
### Wat zijn isolatieoefeningen?
 Isolatieoefeningen zijn bedoeld om bepaalde spiergroepen of delen van spiergroepen te isoleren. Ze worden meestal gedaan nadat er voor een spiergroep eerst een basisoefening is gedaan. Leg-extension is een v.b. van een isolatieoefening voor de benen of flyes voor de borst.
 Met isolatieoefeningen kun je meer aan de details van je lichamelijke ontwikkeling werken nadat je eerst een fundament hebt opgebouwd met basisoefeningen.
 
### Zin en onzin van technieken
 Er zijn vele trainingstechnieken toepasbaar in je training maar welke zijn nu echt een toegevoegde waarde om het rendement van je training te vergroten.
 
### Superset
 Waar ik veel gebruik van maak is het koppellen van agonisten(hoofdspier) en antagonsiten(tegenover liggende spier). Simpel gezegd het achter elkaar doen van b.v een Borstoefening gevolgd door een Rugoefening, of een bicepsoefening gelijk laten volgen door een tricepsoefening. Hierdoor kun je in een kortere tijd intensiever trainen. Een andere variatie die ik gebruik bij een superset is een zware basisoefening laten volgen door een isolatieoefening voor dezelfde spiergroep b.v. bankdrukken in combinatie met flyes, of Hack-squat met leg-extension. Hierdoor doe je een aanspraak op heel veel spiervezels omdat er heel intensief gewerkt wordt en je krijgt een maximale doorbloeding in het spiergebied.
 
### Descending set
 Van deze techniek maak ik maar af en toe gebruik omdat hij zeer uitputtend is. Bij je laatste oefening van een spiergroep ga je van zwaar naar steeds lichter in 2-4 series achter elkaar zonder rust. Op die manier kun je een spier tot het uiterste prikkelen en uitputten.
 
### Continuous tension
 Het continu onder spanning houden van de spiergroep tijdens de uitvoering van een oefening. Dit probeer ik eigenlijk altijd toe te passen. Er mag dus geen enkele stop in de beweging zitten maar je gaat achter elkaar door tijdens je oefening van begin- naar eindstand etc. Elke keer wanneer je in de eindstand bent span je de spier zo hard mogelijk door en daarna ga je verder.
 
### Shock principe
 Als je constant het lichaam traint volgens een goed systeem dan gaat het lichaam zich er helemaal op in stellen. Vroeg of laat wordt het rendement van je training steeds minder (wet van de verminderde spieropbrengst) Daarom kun je o.a. met het shock principe deze gewenning doorbreken. Je kunt daar verschillende technieken of methoden voor gebruiken waar je langere tijd niet mee getraind hebt. De contrastmethode is daar bruikbaar voor je gaat dan licht naar zwaar en dan weer terug naar licht en afsluitend met een zware set.
 
### Forced reps
 Dit is naar mijn gevoel de meest misbruikte techniek die te vaak wordt toegepast door mensen die daar absoluut niet bij gebaat zijn. Forced reps wil zeggen dat je na een set tot uitputting op eigen kracht er nog een paar (1-2) extra herhalingen uitvoert met minimale hulp van een trainingspartner. In de praktijk zie ik elke dag weer mensen met gewichten trainen die gewoon te zwaar zijn. Ze zijn niet eens in staat om een paar herhalingen in een goede uitvoering op eigen krachten te maken. Vanaf de eerste herhaling staat de trainingspartner mee te helpen waardoor de essentie van effectief trainen verloren gaat. Forced reps is alleen bruikbaar voor mensen die langere tijd trainen en dan nog moet je het gedoseerd toepassen en zeker niet bij elke oefening en training,
 
### De Holistische aanpak in de weekplanning
 Voor goed getrainde sporters die een goede algemene basis bezitten is het belangrijk om die specifieke krachtelementen die zo kenmerkend voor hun tak van sport zijn zeer gevarieerd te trainen.
 
 Je bent als het ware continu aan het spelen met intensiteit, omvang, oefenstof en belasting om het lichaam te dwingen zich aan te passen naar een hoger niveau. Je balanceert op een dun koord in het zoeken naar en verleggen van grenzen binnen het kader van de belastbaarheid van de sporter.
 
 Je trainingen moet je flexibel aanpassen aan de signalen van het lichaam van de sporter. Ted Troost de bekende haptonoom zei het al lang geleden "Het lichaam liegt nooit" lichaamstaal daar moet je als trainer altijd zeer alert op zijn en uiteindelijk bepalend laten zijn in wat je uiteindelijk in je training gaat doen.
 
 In de Holistische aanpak kies je voor een allesomvattend programma binnen één week uiteraard met als uitgangspunt de vormen van kracht die je wilt trainen. Coördinatie, explosieve-, snelkracht- en sub-maximale kracht kunnen dus gedurende de week gezamenlijk getraind worden met de accenten daar waar jij ze wilt hebben als trainer.
