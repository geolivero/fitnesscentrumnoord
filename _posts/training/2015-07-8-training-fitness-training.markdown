---
layout: post
title:  "Fitness training"
date:   2015-07-08 10:43:45
permalink: /trainingen/fitness-training
tagline: Fitness-training is een manier van trainen waarvan steeds meer mensen het belang gaan inzien en gebruik van maken. 
thumbimg: /images/fitnessnoord/fitnessnoord_5.jpg
headlineimg: /images/fitnessnoord/fitnessnoord_5.jpg
categories: training

---
## Wat is Fitness-training?

Fitness is voor ons eigenlijk niet meer of minder dan krachttraining. Alleen teveel mensen zien dan gelijk beelden voor zich van grote glimmende gespierde lijven. Dit misverstand is nog al eens een drempel voor velen, vooral vrouwen, om er niet aan te beginnen. Terwijl wij
ervan overtuigd zijn dat krachttraining de allerbeste training is om je lichaam topfit te maken en te houden. 

Fitnesstraining is een manier van trainen waarvan steeds meer mensen het belang van inzien en gebruik van maken. Op een systematische manier kun je het gehele lichaam spierversterkend trainen naar de gewenste vorm met behulp van vrije gewichten en apparaten. Alle oefeningen zijn erop gericht kracht, conditie, coördinatie functie, vorm en houding van je lichaam te verbeteren. Wij werken met een stappenplan om je gewenste doelen te verwezenlijken. Als je lang niet meer gesport hebt of een nieuwe start wilt maken dan helpen wij je met het maken van een fitheidsplan. Wij gaan te werk volgens een stappenplan waarmee je, via een geleidelijke opbouw, het lichaam in vorm brengt.

Je moet er van uitgaan dat we voor iedere stap minimaal vier en maximaal zes weken uittrekken. Het lichaam heeft ook de tijd nodig om te wennen aan de specifieke belasting van fitnesstraining en om aanpassingen te maken. Als het lichaam hier aan gewend is doorbreken wij deze gewenning met een nieuw programma. Door regelmatig verse prikkels te geven voorkom je gewenning en dit is een voorwaarde voor progressie.

In ieder programma word je geleerd hoe je een training moet opbouwen. De nadruk ligt op het aanleren van de juiste technieken, houding, arbeids- rustverhouding en ademhaling. De kwaliteit van je training wordt vooral bepaald door je uitvoering van de verschillende oefeningen. Het gaat er dus niet om hoeveel gewicht je gebruikt maar vooral hoe. Gecontroleerde bewegingen met een volledige bewegingsuitslag en strikt uitgevoerd. Het op het juiste moment aanspannen van de spieren met een goede ademhaling. Dit zijn de voorwaarden voor een goede training. 

## Is Fitness voor iedereen?  
In principe wel, een ieder van jong tot oud kan gebruik maken van onze faciliteiten al hanteren wij wel de minimum leeftijd van 12 jaar, er is geen maximum leeftijd. Wel willen wij graag weten of er gezondheidsproblemen zijn zodat wij met onze programma’s daar rekening mee kunnen houden. Bij (zwaar) medicatiegebruik, het in behandeling/controle zijn bij een medici adviseren wij je eerst te overleggen met je arts alvorens te starten met trainen. 

Een aantal redenen waarom iedere volwassene aan krachttraining moeten doen?

Voordeel 1  
Spierverlies tegen te gaan. Als spieren niet genoeg prikkels krijgen verdwijnen ze als sneeuw voor de zon. Een volwassene die niet aan fitnesstraining doet verliest ieder jaar spiermassa, kracht en functie. 

Voordeel 2  
Daling van je stofwisseling te voorkomen. Onderzoeken tonen aan dat je stofwisseling gemiddeld 2 tot 5 procent per 10 levensjaren daalt. Omdat regelmatige training het verlies van spiermassa tegengaat zorgt het ook dat je stofwisseling op peil blijft.

Voordeel 3  
Krachttraining brengt diabetes type 2 beter onder controle, het zorgt voor een betere glucosehuishouding. Wij zien daarom ook een preventieve rol weggelegd voor krachttraining vooral in combinatie met een aangepast voedingsprogramma.

Voordeel 4  
Verhoging van je stofwisselingssnelheid. Spieren gebruiken energie dus als je vetvrije spiermassa toeneemt gaat het lichaam meer energie gebruiken zowel in rust als tijdens arbeid. Volwassenen verbruiken daarom meer calorieën per dag en verbranden meer energie. Het verschil is minimaal maar alle kleine beetjes helpen.

Voordeel 5  
Spieren geven contour aan het lichaam. Je kunt door gerichte training spiergroepen vormen in de gewenste richting. Naast het cosmetisch effect werkt het ook preventief. Veel storingen aan het bewegingsapparaat worden voorkomen door een goed functionerend spiercorset.

Voordeel 6  
Verhoging van de botdichtheid. De fitnesstrainingen maakt de botten sterker en kan botontkalking voorkomen. Osteoporose (botdegeneratie) wordt zo tegengewerkt.

Voordeel 7  
Vermindering van lage rugpijn. Door het aansterken van de spiergroepen rondom de wervelkolom wordt de pijn, ervaren door patiënten met lage rugpijn minder.

Voordeel 8  
Vermindering van pijn bij artritis.  Volgens onderzoeken daalt de pijn bij osteoartritis en reumatische artritis door krachttraining. Dit is goed nieuws omdat de meeste mensen die lijden aan artritis krachttraining nodig hebben om hun spieren en weefsel te versterken.

Voordeel 9  
Toename energie en een positief gevoel. Het is bekend uit onderzoeken en uit eigen ervaring dat sporten zorgt voor een toename van gelukshormoon (endorfines). Daarbij verbeterd het zelfbeeld wanneer men er beter uitziet en zich fitter voelt. 

Dit zijn een aantal redenen om aan krachttraining te doen. Iedereen kan profiteren van een gezond samengesteld programma.
