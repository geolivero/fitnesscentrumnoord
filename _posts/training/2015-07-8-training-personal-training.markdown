---
layout: post
title:  "Personal training"
date:   2015-07-08 10:43:45
permalink: /trainingen/personal-training
tagline: Je trainingstijd wordt korter, maar het rendement wordt groter.
thumbimg: /images/hanskroon/hanskroon_1.jpg
headlineimg: /images/hanskroon/hanskroon_1.jpg
categories: training
---
## Wat is Personal training?
Binnen ons centrum bestaat ook de mogelijkheid te werken met een personal trainer. Deze specialist maakt samen met u een haalbaar plan om je gewenste doelen te bereiken en begeleid u daarin persoonlijk. Wij kunnen met onze kennis iedereen helpen van beginner tot topsporter. Er trainen veel topsporters (o.a. Olympische medaille winnaars) binnen ons centrum en wij zien dat als een bevestig ing van onze kwaliteiten. Dit betekend niet dat er geen ruimte is voor mensen met minder extreme doelen, sterker nog door de juiste wisselwerking tussen verschillende doelgroepen ontstaat juist een perfect trainingsklimaat voor iedereen.

## Pakketmogelijkheden binnen de PT
Je kunt uiteraard één op één trainen, maar je kunt het ook samen met iemand anders doen. Ook bestaat er de mogelijkheid om met hele kleine groepjes te werken tot maximaal drie personen in één trainingssessie. De frequentie waarmee je wilt werken onder leiding van een personal trainer is ook variabel. 

### Hans Kroon
 In mijn sportieve leven, 17 jaar gevoetbald en ruim 28 jaar intensief beoefenaar van krachttraining, ben ik al lang gefascineerd door alles wat te maken heeft met fysieke training en presteren. Na mijn CIOS (Overveen) opleiding (specialisaties voetbal en tennis) en militaire sportinstructeurs opleiding ben ik mij verder gaan specialiseren in krachttraining en voeding door het volgen van allerlei cursussen, symposia, lezingen, zelfstudie en veel experimenteren. Mijn honger naar kennis en mijn drive het beste uit mensen op sportief gebied naar boven te halen maakt mijn werk fascinerend en uitdagend. Grenzen zijn er om verlegd te worden de barrière is meestal mentaal en fysiek. Alles draait om de wisselwerking tussen de sporter met zijn talent en de voorwaarden, training, rust en herstel, voeding en suppletie en de mentale component om optimaal te kunnen presteren. Ruim 25 jaar ervaring als trainer, eigenaar/personal trainer, o.a. Coach Nederlands natural bodybuildingteam, Strength & conditioning coach Nederlands honkbal team, krachttrainer Sparta Rotterdam seizoen 2000-2001, krachttrainer van de judoka's Deborah Gravenstijn(periode 2001-2008) Edith Bosch, Carola Uilenhoed, Marhinde Verkerk, Elisabeth Willeboordse, Anicka van Emden, Margot Wetzer, Dogan Tekin, K1 finalist Gokhan Saki en vele andere kick/boksers, boksers o.a. profbokser Daniel Kooij, amateur bokser  Marichelle de Jong, profhonkballer Rogearvin Bernadina en vele voetballers o.a. John de Wolf, Danny Koevermans, Frank Kooiman, captain van Cleane kneiters; een project gericht op dopingvrij trainen. www.lijfsportenmiddelen.nl/cleanekneiters/introductie. De voorwaarde om succesvol te kunnen zijn begint met passie en werklust. 
 
### Joyce de Haan
 Mijn achtergrond ligt in de turnwereld maar ik ben ook Nederlands kampioen geweest natural bodybuilding. De uitdaging was voor mij om te kijken waar je grenzen liggen in je lichamelijke ontwikkeling maar met behoud van je vrouwelijkheid. Juist je vrouwelijkheid kun je met krachttraining meer tot je recht laten komen in tegenstelling tot wat de meeste vrouwen denken. 
 Om mijn praktische kennis te ondersteunen ben ik cursussen gaan volgen op het gebied van training en voeding. De Fitvak opleiding B en personal trainer heb ik succesvol afgesloten. Daarnaast ben ik gediplomeerd voedingsadviseur.
 
Mentale tips en wetenswaardigheden
 Ga trainen op vaste dagen en tijden en bedenk elke keer weer waarom je zeker moet gaan en stop met het zoeken naar excuses. Na afloop ben je blij dat je gegaan bent! Gebruik de warming-up van 6 minuten om mentaal en fysiek om te schakelen naar een intensieve productieve training en los te komen van werk, school en andere zaken. Stel je erop in dat je komende trainingstijd echt investeert in je eigen fysieke en mentale ontwikkeling.Korte intensieve dynamische trainingen vol met verse prikkels zijn makkelijker vol te houden dan langdurige monotone trainingen die ook nog eens niet rendabel zijn. Laat je trainingsopkomst niet afhangen van anderen, je doet het altijd voor jezelf. Natuurlijk is er niks mis mee om je laten stimuleren door een trainingspartner.
Een essentiële pijler in de prestatie vierhoek
 Mentale aspecten worden in het trainingproces vaak nog onderbelicht maar in onze visie is het onlosmakelijk verbonden met fysieke training. Lichaam en geest vormen een eenheid en zonder de noodzakelijke mentale eigenschappen kun je geen resultaten boeken. Het begint heel simplistisch met de discipline op te kunnen brengen om frequent te gaan trainen. Alleen je aanwezigheid op de training is uiteraard niet voldoende dan is het ook nog eens de kunst om doelgericht met gedrevenheid en passie de training te gaan afwerken. Dit zal in belangrijke mate de kwaliteit en intensiteit van de training gaan bepalen.
 
Leg de nadruk op de kwaliteit (intensiteit) en niet op de tijdsduur!
 Overal in fitnesscentra waar ook ter wereld zie je mensen eindeloos lang trainen op cardio-apparatuur. 
 Zoals al eerder gezegd is het beter om verspreid over de week korte intensieve cardiotrainingen te doen met een tijdsduur van tussen de 20-30 minuten.
 
 Maak een combinatie van duurarbeid met een hoog tempo en een behoorlijke weerstand en wissel dit af met de High intensity interval training. Je hebt zo een aantal voordelen in één. Je trainingstijd wordt korter, maar het rendement wordt groter. Je verbruikt veel meer energie tijdens en na de inspanning, de conditie van hart en longen wordt meer verbeterd omdat ze harder moeten werken.
     
 Daar komt bij dat de voldoening na afloop ook veel groter is. Train met je verstand en kies altijd voor kwaliteit. 
 Verspeel geen onnodige tijd en energie aan achterhaalde trainingsmethoden die een hoop mensen gefrustreerd maakt door uitblijvende resultaten.

