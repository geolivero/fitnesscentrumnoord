---
layout: post
title:  "Revalidatie training"
date:   2015-07-08 10:43:45
permalink: /trainingen/revalidatie-training
tagline:  Als aanvulling of vervolg op je revalidatie kun je vaak ook een eigen bijdrage leveren aan je herstel.
thumbimg: /images/training/training_8.jpg
headlineimg: /images/training/training_8.jpg
categories: training
---
## Rugklachten
De wervelkolom is de belangrijkste steunpilaar van het lichaam. 
 Daarom is het belangrijk om zuinig te zijn op je rug en te zorgen voor goed onderhoud. 
 
 De rug is één van de kwetsbaarste delen van ons lichaam en problemen met de rug kosten de samenleving jaarlijks vele miljarden. Vele doktersadviezen zijn achterhaald en nieuwe inzichten van rugspecialisten wijzen erop dat je door dynamisch te bewegen en gerichte training de spierkracht en coördinatie sterk kunt verbeteren waardoor je belastbaarheid van je rug groter wordt en dus minder kwetsbaar.
 
 Te weinig bewegen, het te lang stilzitten in één houding zoals op het werk, in de auto, voor de buis of in de kroeg daar verbeter je de functie van de rug niet mee en wanneer je dan een keer moet bukken of iets tillen dan zijn de rugspieren zo zwak of is de coördinatie zo slecht dat je kunt wachten tot je een keer door je rug gaat.
 
 Eigenlijk is het heel simpel bij rugklachten moet je juist gaan trainen en niet zoals veel mensen doen angstvallig alles vermijden waarbij de rug belast wordt. Vroeger kregen we het advies om rust te houden bij rugpijn maar je moet de rug juist belasten. Iedereen weet dat je van slenteren doodmoe wordt terwijl je het uren volhoudt als je stevig doorstapt. Dat heeft alles te maken met de specifieke eigenschappen van de wervelkolom.
 
 Lage rugpijn, door de rug gaan, hernia, spit, ischias.
 Bijna iedereen krijgt vroeg of laat te maken met pijn in de rug. Slechts bij tien tot vijftien procent van de rugklachten is het mogelijk de oorzaak te achterhalen. Het gaat dan bijvoorbeeld om een hernia, een versleten wervel, een beknelde zenuw.
 
 Mensen schrikken zich vaak rot als de specialist zegt dat hun wervels versleten zijn. De angst om dan nog te trainen of te bewegen is heel groot en uit "voorzorg" gaan ze nog voorzichtiger doen. Dat is niet nodig en werkt averechts het woord slijtage is eigenlijk ongelukkig gekozen. Het hele lichamelijke systeem waaronder ook de wervelkolom reageert op prikkels en zal daardoor altijd weer sterker of van functie verbeteren zolang je het maar blijft stimuleren. De wervels veranderen wel in de loop der jaren. Wat bij de zogenaamde slijtage gebeurd is dat de tussenwervelschijf een beetje inzakt, de veerkracht neemt af. De tussenwervelschijf heeft een aantal elastische eigenschappen en is daardoor vervormbaar en hij werkt als een soort schokbreker. Als in de loop der jaren uit de "gel " van de tussenwervelschijf het vocht minder wordt leidt dit tot veranderingen waardoor pijn kan ontstaan. (Zorg daarom dat je voldoende water drinkt)
 
 Veel mensen met "gewrichtsslijtage hebben overigens baat bij het slikken van glucosamine, eventueel in combinatie met chondroïtinesulfaat. Deze voedingssupplementen bevatten bestanddelen die de aanmaak van nieuw kraakbeen stimuleren en die bestaand kraakbeen onderhouden. De tussenwervelschijven kunnen op die manier in dikte en veerkracht toenemen en de pijnklachten verdwijnen. Diverse studies tonen de effectiviteit aan van deze supplementen.
 
## Ik heb veel pijn wat moet ik doen?
 Bij 85 procent van de rugklachten is het duidelijk dat iemand last heeft, maar kan de arts geen mechanische oorzaak vinden. De deur platlopen bij de specialist is niet zinvol, soms leidt dit tot een ingrijpende maar onbevredigende operatie. Wat wel zinvol is om door een goede manuele therapeut storingen in het gebied van de wervelkolom te behandelen en daarna aan de slag te gaan met een leveringsprogramma om het functioneren van de spieren te verbeteren. Het is duidelijk dat veel verantwoord bewegen de rug in conditie moet houden. Zelfs bij de beruchte hernia hoef je geen bedrust meer te houden.
 
 Een onderzoek dat in 1999 werd gepubliceerd liet zien dat zeventig procent van de patiënten er na twee weken bewegen er beter aan toe is dan de patiënten die in bed moesten blijven liggen. Net als bij veel andere westerse kwalen is bewegen het advies.
 
## Revalidatie-training
 
 Als aanvulling of vervolg op je revalidatie kun je vaak ook een eigen bijdrage leveren aan je herstel. Met goedkeuring van je behandelend medici kan er een plan gemaakt worden om hoe je verder een eigen bijdrage kunt leveren aan je herstelproces. In het revalidatieproces na een operatie aan je gewrichten is het belangrijk om de omliggende spiergroepen weer aan te sterken om het functioneren van en de stabiliteit van het gewricht te herstellen.
 
 In de meeste ziekenhuizen en fysiotherapiecentra ontbreken de tijd en mogelijkheden om dit proces optimaal te laten verlopen. Wij kunnen daarin wel die belangrijke bijdrage leveren.
 
 Wij hebben veel ervaring in de revalidatie na meniscus operaties, bandletsels bij knieën en schouders en botbreuken.
