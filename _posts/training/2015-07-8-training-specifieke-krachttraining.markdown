---
layout: post
title:  "Specifieke krachttraining"
date:   2015-07-08 10:43:45
permalink: /trainingen/specifieke-krachttraining
tagline: Verschillende vormen van kracht gaan een steeds belangrijker rol spelen in vele takken van sport.
headlineimg: /images/training/training_6.jpg
categories: training
video: training
---
## Specifieke krachttraining 

Verschillende vormen van kracht gaan een steeds belangrijker rol spelen in vele takken van sport waar je een aanspraak doet op je fysieke capaciteiten.
 
Ook in vechtsporten als judo, boksen, karate etc. speelt kracht een vitale rol, in de atletiek wordt het belang van kracht al langer op de juiste waarde geschat. Kortom in sporten waar kracht een belangrijke prestatievoorwaarde is om optimaal te kunnen presteren is het belangrijk d.m.v. specifieke krachttraining de voorwaarde te scheppen om te komen tot goede resultaten. Ook speelt een goed krachttrainingsprogramma een belangrijke rol in blessurepreventie.
 
 De term is specifieke krachttraining is eigenlijk misleidend omdat we eigenlijk alleen de voorwaarden optimaliseren voor de atleet om te kunnen exceleren in de specifieke sport. Om profijt te kunnen hebben van de specifieke krachttraining is het wel een voorwaarde dat het structureel wordt ingepast in het totale trainingsprogramma. De integratie van deze training laat nog al eens te wensen over, meestal wordt het nog maar even bij gedaan. Daarmee gaat heel veel fysieke winst die geboekt zou kunnen worden verloren. Daarom moet je het of goed doen, of anders achterwege laten. Ook is het belangrijk je goed te verdiepen in de tak van sport waar je het programma voor gaat maken. Een grondige analyse van de typische kenmerken van de sport vormen het fundament bij de keuze van de oefeningen, de uitvoering en belasting.

Als krachttrainer van vele topsporters, o.a. het nationale honkbalteam, krachttrainer van Sparta in het seizoen 2000-2001 (Ere-divisie), individuele prof-voetballers, prof-honkballers o.a. Rogear Bernadina, prof- boksers o.a Daniel Kooij, kick boksers o.a. K 1 finalist 2008 Gokhan Saki en vele topjudoka's waaronder Deborah Gravenstijn (vice-wereldkampioen en zilver Olympische spelen 2008)), Elisabeth Willeboordse (brons Olympische spelen 2008), Edith Bosch (wereldkampioen, brons Olympische spelen 2008), Marhinde Verkerk (Europees kampioen -23), Carola Uilenhoed (brons WK) is er de nodige ervaring opgedaan op dit gebied. De kennis op dit specialistische gebied is in de meeste fitnesscentra in Nederland en bij vele sportbonden en organisaties zeer beperkt. Dat is jammer want de behoefte aan dit specialisme is groot.
 
 Wij zijn in staat om deze begeleiding zeer deskundig en gedreven in te vullen. Als je begrijpt dat een optimale fysieke ontwikkeling voor elke prestatiesporter een voorwaarde is om het maximale uit je mogelijkheden te halen doe dan wat met deze kennis.
