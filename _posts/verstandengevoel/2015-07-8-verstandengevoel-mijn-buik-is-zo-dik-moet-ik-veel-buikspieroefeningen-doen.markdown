---
layout: post
title:  "Mijn buik is zo dik. Moet ik veel buikspieroefeningen doen?"
date:   2015-07-08 10:43:45
permalink: /verstand-en-gevoel/mijn-buik-is-zo-dik-moet-ik-veel-buikspieroefeningen-doen
tagline: Door buikspieroefeningen verlies je geen vet.
thumbimg: /images/training/training_4.jpg
headlineimg: /images/training/training_4.jpg
categories: verstandengevoel
---
 Iedereen kent de reclames van de televisie waar je dikke buiken ziet veranderen in strakke, platte en gespierde tailles en dat allemaal dankzij het simpel doen van buikspieroefeningen. Helaas berusten deze beelden niet op de werkelijkheid en zijn ze sterk misleidend.

### Wat werkt dan wel? 
 Om dat te kunnen begrijpen moeten we eerst een stukje theorie uitleggen. De buik bestaat uit de rechte buikspieren (m.rectus abdominus), de schuine buikspieren (m.obliquus internis en externis) en de dwarse buikspieren (m. transversus abdominus).
 
 De belangrijkste functie van de buikspieren is om in samenwerking met de rugspieren als houdingsspieren de wervelkolom te ondersteunen (overeind houden). Op deze manier worden ze eigenlijk het meest gebruikt in het dagelijkse leven. Als je ze functioneel wilt trainen moet je dus oefeningen doen waarbij je een wisselwerking krijgt tussen je buik- en rugspieren.
 
 Alle staande oefeningen zoals, kniebuigen, lunges, staande miltary press, barbell curl etc. laten de houdingsspieren keihard werken om de rug te stabiliseren (goede houding te handhaven).
 
 In de meeste sportscholen zie je mensen eindeloos befaamde isolatieoefeningen doen zoals, sit-ups, crunches leg-raises, knee-ups etc. om een plat buikje te krijgen. Zo werkt het helaas niet, veel mensen denken nog steeds dat ze een oefening in de buik moeten voelen om daar af te vallen.
 
Door buikspieroefeningen verlies je geen vet. Je zorgt alleen dat de spieren beter getraind worden waardoor het strakker toont en aanvoelt. Je verandert echter niks aan de laag onderhuids vetweefsel die er overheen ligt. Je kunt nooit door bepaalde spierverstevigende oefeningen plaatselijk de vetverbranding stimuleren. De combinatie tussen fitness- en cardiotraining ondersteund door een aangepast voedingspatroon is de meest effectieve methode om strakker te worden.
