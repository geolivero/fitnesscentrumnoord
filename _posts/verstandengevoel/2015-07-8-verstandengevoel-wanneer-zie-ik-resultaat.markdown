---
layout: post
title:  "Wanneer zie ik resultaat?"
date:   2015-07-08 10:43:45
permalink: /verstand-en-gevoel/wanneer-zie-ik-resultaat
tagline: Vergeet één ding niet de volhouder wint, dus geef niet op maar ga er tegenaan.
headlineimg: /images/fitnessnoord/fitnessnoord_3.jpg
categories: verstandengevoel
---
 Het belangrijkste is, voordat je doelen gaat stellen over wat je wilt bereiken met trainen, om een realistische verwachtingspatroon te vormen over wat haalbaar is. Om een v.b. te geven, overgewicht is iets wat niet zomaar uit de lucht komt vallen maar vaak het gevolg is van jarenlang verkeerde eetgewoontes in combinatie met een gebrek aan beweging. Of na de bevalling is er door allerlei oorzaken geen tijd meer gevonden het extra opgebouwde gewicht tijdens de zwangerschap weer kwijt te raken.  Je kunt dan uiteraard niet verwachten van iets dat zich in negen maanden gevormd heeft dat je dat in een paar weken tijd weer even hersteld.
 
 Om 1 kg puur vet te verliezen moet je 8000 kcal verbranden. Dus voor goede resultaten moet je moeite doen en heb je tijd nodig. Verwacht dus geen wonderen van jezelf maar trek er de gewenste tijd voor uit. Hoe beter de intensiteit en de regelmaat van je training aansluit bij je verwachtingen, dit gecombineerd met een aangepast voedingspatroon, hoe sneller de resultaten komen.
 
 Hetzelfde geldt voor als je wat gespierder wilt worden. Dit is een "slow-motion proces" waar heel veel voor komt kijken maar dat maakt de uitdaging en voldoening des te groter als je er eenmaal mee bezig bent en je ziet je lijf langzaam veranderen in de door jou gewenste vorm.
 
 Vergeet één ding niet de volhouder wint, dus geef niet op maar ga er tegenaan.
