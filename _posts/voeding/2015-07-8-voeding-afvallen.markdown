---
layout: post
title:  "Afvallen"
date:   2015-07-08 10:43:45
permalink: /voeding/afvallen
tagline: Als je wilt afvallen gaat dat beter op een dieet met veel eiwit dan op een dieet met veel koolhydraten.
thumbimg: /images/diversen/diversen_2.jpg
headlineimg: /images/diversen/diversen_2.jpg
categories: voeding
video: fitnesscentrum_1
---
## Afvallen met eiwitrijke voeding
 De laatste tijd wordt er in de media weer veel aandacht besteed aan de toenemende populariteit van eiwitrijke diëten. Dieetgoeroes als Montignac en dr. Atkins, voorstanders van koolhydraatarme diëten, hebben gezorgd voor een enorme verdeeldheid onder voedingsdeskundigen. Hoewel er steeds meer onderzoeken aantonen dat we teveel geraffineerde koolhydraten eten waardoor we enorme hoeveelheden insuline aanmaken. Dit hormoon bevordert de vetopslag, maar zorgt bij een te grote aanmaak tegelijk voor een behoefte naar nog meer zoetigheid. Overgewicht is actueel op dit moment uit onderzoek blijkt dat vier op de tien Nederlanders te zwaar is.
 
## Afvallen gaat beter met eiwit
 
 Als je wilt afvallen gaat dat beter op een dieet met veel eiwit dan op een dieet met veel koolhydraten. Dat schrijven voedingswetenschappers van de University of Illinois at Urabana Champaign in twee artikelen. Niet alleen konden de proefpersonen het dieet makkelijker volhouden ze verloren ook meer vet. Veel mensen met overgewicht hebben een zwak voor producten die rijk zijn aan koolhydraten zoals brood, rijst, aardappelen, pasta, chocolade, koekjes, chips en snoep. Vaak combineren ze dit nog met grote hoeveelheden verzadigde vetten. Mensen met een koolhydraatverslaving hebben een verstoorde insulineverhouding in hun lichaam, waardoor hun hersenen geen signaal krijgen om te stoppen met eten als ze koolhydraten binnenkrijgen. Dit veroorzaakt een dwangimpuls om koolhydraten te eten, die als ze niet als brandstof worden verbruikt, als vet worden opgeslagen.
 
## De voordelen
 Als je de koolhydraatinname gaat beperken en meer eiwitten en essentiële vetzuren gaat eten zul je merken dat je hongergevoel verdwijnt en je behoefte aan snelle suikers vermindert. Bovendien is het lichaam eerder geneigd om over te schakelen op de vetverbranding i.p.v. de koolhydraatstofwisseling. Het blijft belangrijk om een bepaalde hoeveelheid koolhydraten te eten, want je lichaam met name je hersenen functioneert voor een groot deel op koolhydraten.
 
## Eiwitrijk eten in de praktijk
 Ga niet al te resoluut van start ga in de eerste fase beginnen door je ontbijt en je lunch te vervangen door onderstaande maaltijd:
 
-	250-500 gram magere kwark (afhankelijk van lichaamsgewicht en energieverbruik)
-	 500 ml water
-	eetlepel lijnzaadolie
-	25 gram eiwitpoeder met smaakje (Pro Max van M.Double You)
-	5-10 vezeltabletten
 
## Probeer tussendoor veel water te drinken
 Na je lunch vervolg je met een kleine tussenmaaltijd je "normale" gezonde voedingspatroon. Hiervoor kun je b.v. 2 snee bruin brood gebruiken met mager beleg aangevuld met een stukje fruit. Het avondeten vul je in met als basis veel groenten, rijst/aardappelen of pasta en een stukje vlees of vis. Als je hierna nog behoefte hebt om wat te eten neem je een eiwitshake met als basis magere kwark met water. Eet volgens dit patroon 5-6 dagen en wissel dit af door 1-2 dagen terug te vallen op je normale voedingspatroon.
