---
layout: post
title:  "Voedingsprincipes"
date:   2015-07-08 10:43:45
permalink: /voeding/voedingprincipes
tagline: Hoe meer je beweegt in je dagelijkse bezigheden, des te meer energie heb je nodig.
thumbimg: /images/voeding/voeding_5.jpg
headlineimg: /images/voeding/voeding_5.jpg
categories: voeding
---
## Wat zijn goede voedingsprincipes
 
 Eet meerdere keren per dag:
 Door vaker te eten, om de drie uur een kleine maaltijd, zal je lichaam efficiënter met voedingsstoffen omgaan waardoor je stofwisselingssnelheid omhoog gaat. Verdeel dus wat je normaal eet in drie maaltijden over zes kleinere maaltijden.
 
 Sla nooit je ontbijt over want na het slapen is dit de eerste stimulering van je stofwisselingssnelheid die op een laag pitje heeft gestaan gedurende de nacht en wat je 's morgens aan energie tot je neemt kun je rest van de dag verbruiken.
 
 Probeer ook over de dag verdeeld meer te eten en naar avond toe te minderen, omdat dat door je biologische klok die op het dag/nachtritme is ingesteld, s' avonds je energieverbruik afneemt door een verlaging van je stofwisselingssnelheid
 
 Let op wat je eet, maak de juiste keuzes:
 Het gaat er vooral om wat je eet want dat is bepalend voor de kwaliteit van je voedingspatroon.
 
 Ieder voedingsprodukt bevat een bepaalde voedingswaarde uitgedrukt in :
 
-	Koolhydraten
-	Eiwitten
-	Vet
 
Wat kun je met deze informatie?
Ieder heeft zijn specifieke werking, dit klinkt misschien allemaal ingewikkeld maar al verder lezend wordt het wel duidelijk
 
### Koolhydraten - 1 gram levert 4 calorieën
 
 De koolhydraten vormen de brandstof bron voor het lichaam, zowel voor de spieren als de hersenen. Het lichaam kan koolhydraten opslaan in opslagplaatsen (depots) bij de spieren en de lever. Als je resultaten wilt bereiken of dat nu, afvallen, je conditie verbeteren of topprestaties leveren is dan zul je intensief moeten gaan trainen. Om dat te kunnen heb je energie nodig, als je getraind hebt is het belangrijk om snel te kunnen herstellen daarvoor moet je de verbruikte energie weer aanvullen. Het is belangrijk om de opslagplaatsen regelmatig aan te vullen met koolhydraten. Je kunt koolhydraten onderverdelen in simpele en complexe koolhydraten. Glucose en dextrose zijn voorbeelden van simpele koolhydraten. Rijst en macaroni bestaan voornamelijk uit complexe koolhydraten.
 
 Kies bij de koolhydraten, vooral voor de zetmeelrijke producten zoals zilvervliesrijst, peulvruchten, volkoren macaroni en spaghetti, aardappelen en alle volkoren graanproducten zoals havermout, brood en muesli. Kies ook voor vezelrijke koolhydraten zoals rauwe groenten en fruit (niet meer dan drie stuks per dag). Zorg dat elke maaltijd een combinatie is van zetmeel en vezelrijke koolhydraten. Vermijd producten die bol staan van de geraffineerde suikers, zoals frisdrank, drop, snoep. Ze bevatten loze calorieën en geen belangrijke voedingsstoffen
 
### Eiwitten - 1 gram levert 4 calorieën
 
Eiwitten vormen de bouwstoffen, ze zorgen o.a. voor herstel en opbouw van je spierweefsel, ondersteunen je afweersysteem en spelen een belangrijke in de hormoonhuishouding. Eiwitten hebben de gunstige eigenschap je ruststofwisseling te versnellen (belangrijk als je wilt afvallen). Probeer vooral hoogwaardige eiwitten te eten die je kunt vinden in vis, mager rundvlees, kip- en kalkoenvlees, eieren en magere melkproducten.
 
### Dierlijk en plantaardig
Niet alle eiwitten zijn gelijk. Om te beginnen is er een duidelijk verschil tussen dierlijke en plantaardige eiwitten. Dierlijke eiwitten vind je in melkproducten, kaas, vleesproducten, vis en ei. Plantaardige eiwitten zitten in brood, graanproducten, peulvruchten, en sojaproducten. Ook verschillen dierlijke en plantaardige eiwitten van elkaar in hoeverre ze gebruikt worden door je lichaam.
 
### De vertering van een eiwit
Onze spijsvertering zorgt ervoor dat de lange eiwitmoleculen afgebroken worden tot korte eiwit-ketens. Deze eiwitketens worden door het lichaam naar de lever getransporteerd. Hier worden de eiwitten verder afgebroken tot aminozuren. Deze aminozuren worden gebruikt om nieuwe eiwitten in het lichaam aan te maken. Ons lichaam is in staat sommige aminozuren zelf aan te maken uit andere aminozuren. Er zijn er echter acht, de essentiële aminozuren, die het lichaam niet zelf kan aanmaken. Deze moeten wij via onze voeding, eventueel aangevuld met supplementen, binnen krijgen.
 
### De kwaliteit van een eiwit
De aanwezigheid van de essentiële aminozuren bepaalt de kwaliteit van een eiwit. Eiwitten met een hoog gehalte essentiële aminozuren hebben een hoge biologische waarde (kwaliteit). Over het algemeen hebben dierlijke eiwitten een hogere biologische waarde dan plantaardige eiwitten. Om er zeker van te zijn dat je alle aminozuren in voldoende mate binnenkrijgt kun je het beste een combinatie van dierlijke en plantaardige eiwitten eten.
 
### Biologische waarde
De biologische waarde van een eiwit geeft weer aan hoe sterk het aminozurenpatroon lijkt op het patroon van het eiwit in ons lichaam. Toen dit systeem werd ontwikkeld werd aan eieren de hoogste biologische waarde toegekend. Eieren kregen een biologische waarde van 100, omdat het aminozurenpatroon het meeste leek op ons lichaamseigen eiwit. Later werd er een biologisch nog hoogwaardiger eiwit ontdekt, toen whey van melk werd geïsoleerd. Whey bleek een biologische waarde van 105 tot 154 te kunnen hebben. 

In onderstaande tabel kun je een aantal eiwitten en hun biologische waarden nalezen.

Whey isolaat
110-159
         
Whey concentraat
104
         
Heel ei
100
         
Melk
91
         
Eiwit
88

Vis
83

Rundvlees
80

Kip
79

Caseïne(melkeiwit)
77

Soja
74

### Hoeveel eiwitten heb je nodig?
 Als je 2-4 keer per week traint, dan heb je per kilo vetvrije massa (lichaamsgewicht - vetmassa= vetvrije massa) dagelijks tussen de 1,5 en 2 gram eiwit nodig. Het is afhankelijk van je doel, hoeveel eiwit optimaal is. Wil je het maximale opbouwen neem dan 2 gram. Ben je tevreden met je spiermassa en hoef je niet zo nodig te groeien neem dan 1,5 gram per kilo vetvrije massa. Voor de beste resultaten kun je de eiwitinname over zoveel mogelijk maaltijden verdelen, zodat je lichaam voortdurend nieuwe bouwstoffen aangeleverd krijgt. Een andere reden om de eiwitconsumptie zoveel mogelijk te spreiden is de effectiviteit, eet dus om de drie uur een gedeelte van je berekende eiwitbehoefte en neem 5-6 porties per dag.
 
### Vet- 1 gram levert 8 calorieën
 
 Vet levert 100% meer calorieën op dan koolhydraten en eiwitten een teveel aan vet in je dagelijkse voeding moet dan ook vermeden worden. Toch zijn er ook essentiële vetzuren die onmisbaar zijn voor een goede gezondheid.
 
 Vet kun je dus onderverdelen in twee categorieën:
 Onverzadigde vetten (meestal plantaardig)
 Verzadigde vetten (meestal dierlijk)
 
 Let op het soort vet dat je eet, vermijd de verzadigde vetten die o.a. zitten in gefrituurde producten, vette vleessoorten en volle melkproducten. De onverzadigde vetten (goede vetten) die meestal in plantaardige producten zitten zoals olijf- zonnebloem- safflour- en lijnzaadolie, maar ook in visolie, zijn belangrijk in tal van lichamelijke processen denk o.a. aan een gezond cholesterolgehalte, de afbraak van verzadigde vetten, afweersysteem, de huid, de hersenen, de zenuwen en je hormoonhuishouding.
 
 Te weinig vet of vetvrij eten is minstens even slecht als te veel vet eten! Wanner je weinig beweegt en relatief veel vet eet, is dat slecht voor je gezondheid, maar te weinig vet of zelfs vetvrij eten is minstens even slecht. Bij afvallen zijn mensen vaak gefixeerd op calorieën. Vet wordt het eerst geschrapt maar denk aan het bovenstaande dat je niet goed kan functioneren zonder de aanwezigheid van voldoende essentiële vetzuren. Als prettige bijkomstigheid is het bekent dat iets vetter eten een langere verzadiging geeft waardoor je minder snel hongerig wordt. Door te weinig vet te eten, kan het dus langer duren voor je een gevoel van verzadiging voelt waardoor je uiteindelijk meer eet dan de bedoeling was.
 
De invloed van je voedingspatroon op je prestaties
 Goede voeding is een prestatiebepalende factor en dit geld voor zowel de top- als recreatiesporter.  Als je het door jou gewenste 
 doel wilt halen dan zul je met de afstemming van je voedingspatroon daar rekening mee moeten houden. Zonder voldoende brandstof heb je weinig energie en dan is het moeilijk, zoniet onmogelijk, om het maximale uit je trainingen te halen. De kwaliteit van je 
 trainingen bepalen weer het uiteindelijke resultaat.
 
 Ook je herstel na trainingen wordt beïnvloed door je voedingspatroon. Vochtverlies moet weer aangevuld worden 
 evenals je verbruikte brandstof. Het herstel van je spieren kan alleen maar plaatsvinden met de aanvoer van kwaliteitsbouwstoffen (eiwitten). Kortom er moet een wisselwerking plaatsvinden tussen je voeding- en trainingspatroon.

## Hoeveel mag ik eten?
 Voordat je een ideaal voedingspatroon gaat samenstellen is het belangrijk dat je een inzicht krijgt in de hoeveelheid energie die je per dag nodig hebt. Als je af wilt vallen, aan wil komen of gewoon op gewicht wil blijven is het goed om te weten hoeveel calorieën je daarvoor per dag nodig hebt. Daarna ga je deze calorieën onderverdelen in eiwitten, koolhydraten en vetten. Het uitrekenen van je energiebehoefte doe je door onderstaande optelsom te maken:
 
 Basisbehoefte     
 Sporttoeslag     
 Arbeidstoeslag     
 Sportieve arbeidstoeslag    +

 -----------------------------------------------
 Energiebehoefte     
 
 
### Basisbehoefte
 De energie die je nodig hebt voor de basisprocessen in je lichaam, wordt je basisbehoefte genoemd.
 Denk hierbij aan de energie die nodig is om te denken, slapen, groei van haar, nagels en huid en om je hart te laten kloppen.
 Je basisbehoefte is vetvrije massa x 24 (vetvrije massa = gewicht in kg - je vetmassa)
 Om achter je vetvrije massa te komen, moet je eerst je vetmassa berekenen m.b.v. een huidplooimeter.
 Gezonde vetpercentages om na te streven zijn voor mannen 10- 15% en voor vrouwen tussen de 20-25%
 Een rekenvoorbeeld stel je weegt 85 kg met een vetpercentage van 10 % dan kom je tot de volgende berekening:
 10 % van 85 kg = 8,5 kg vetmassa
 Lichaamsgewicht 85 - 8,5 kg vetmassa = 76,5 kg vetvrije massa x 24 = 1836 kcal Basisbehoefte
 Naarmate je vetvrije massa toeneemt, groeit je basisbehoefte.
 
### Sporttoeslag
 Als je geregeld aan sport doet, minimaal 3 x per week, wordt je basisbehoefte met 10% verhoogd.
 Dit zijn niet de calorieën die je tijdens het sporten verbruikt, maar dit betekent dat het energieverbruik van je lichaam in rust met 10 % toeneemt.
 In het rekenvoorbeeld 10% van 1836 kcal= 183,6 kcal      
 
### Arbeidstoeslag
 Hoe meer je beweegt in je dagelijkse bezigheden, des te meer energie heb je nodig. Doe je voornamelijk zittend werk ga er dan maar vanuit dat je arbeidstoeslag 30% van je basisbehoefte bedraagt (geringe inspanning) Moet je op je werk of in je dagelijkse leven veel lopen, schilderen of sleutelen, ben je druk met het huishouden of zit je achter het stuur van een vrachtwagen ga dan uit van 50% (matige inspanning) Ben je werkzaam in de plantsoenendienst, verpleger, magazijnmedewerker, werk je veel in de tuin, of ben je schoonmaker ga dan uit van 75 %(middelzware inspanning).
 
 Doe je zeer zwaar werk b.v. als betonvlechter, dokwerker of opperman in de bouw ga dan maar uit van 100%
 Arbeidstoeslag bij:
 Geringe inspanning - 30%
 Matige inspanning - 50% 
 Middelzware inspanning - 75%
 Zware inspanning - 100%
 In ons voorbeeld gaan we uit van 50% van 1836 kcal = 918 kcal
 
### De sportieve arbeidstoeslag
 Ook tijdens het sporten verbruik je energie. Bij een fitness-training verbruik je tussen de 300-600 kcal
 Deze toeslag moet je weer optellen bij de rest om je dagelijkse energiebehoefte te berekenen.
 Een beginner ben je als je één á twee maal per week traint. Vergevorderd ben je als je zes á zeven maal per week traint.
 Sportieve arbeidstoeslag
 Beginner = 300 kcal
 Gevorderde beginner = 400 kcal
 Gevorderde = 500 kcal
 Vergevorderde = 600 kcal
 
 Stel dat je vijf keer per week op intensief niveau traint dan is je sportieve arbeidstoeslag dus 500 kcal
 
 De totale energiebehoefte:  
 
 Nu kunnen we alles bij elkaar optellen en hebben we de totale energiebehoefte per dag.
 
## Hoe nu verder?
 Nu we een uitgangspunt hebben over wat onze totale energiebehoefte is, kunnen we de uiteindelijke stappen ondernemen om ons vetpercentage te verlagen en bij te stellen. Begin met een dieet dat zo'n 15 % minder calorieën bevat dan je totale energiebehoefte en houd je activiteitenniveau hoog. Beperk je koolhydraat- en vetinname en zorg dat je elke drie uur eiwitten eet. Neem na 19.00 geen koolhydraten meer, tenzij je 's avonds getraind hebt, neem b.v. een salade met wat noten om je honger te stillen (hazel-, walnoten, zonnebloempitten, amandelen). Of eet wat magere kwark, een eetlepel lijnzaadolie en wat canderel vermengd met water. Geef niet toe aan een zoete koolhydraathonger, dat kan op zijn minst een week hard werk verknallen.
 
 Berekenen hoeveel calorieën je eet
 Een eenvoudige manier is met behulp van de eetmeter deze kun je bestellen via het voedingscentrum www.voedingscentrum.nl
 
 Een praktijkvoorbeeld
 Maaltijd 1 - 200 gram magere kwark - eetlepel lijnzaadolie - 150 gram havermout - grapefruit
 Maaltijd 2 - 2 snee bruin brood - kipfilet broodbeleg
 Maaltijd 3 - 4 snee bruin brood achterham - 20 + kaas - glas karnemelk
 Maaltijd 4 - 200 gram magere kwark - banaan
 Maaltijd 5 - Zilvervliesrijst - groenten - kabeljauwfilet
 Maaltijd 6 - 200 gram magere kwark
 
### Junkdag
 Maak het jezelf niet te moeilijk. Je hoeft niet zeven dagen per week op scherp te staan, als je zorgt dat je zes dagen per week strikt bent met schoon eten dan mag je één dag eten wat je wilt, maar wel met mate.
High Intensity Interval training, de ultieme vetverbranding
 In tegenstelling tot wat je in het algemeen hoort en ziet is deze methode van training superieur aan de gewone duurtraining als je doel is om je energieverbruik op te jagen en je vetverbranding te stimuleren.
 
 Langdurige training met een lage intensiteit is lang niet zo effectief als korte intensieve intervaltrainingen als je vooral je vetmassa wilt verminderen. Gedurende deze intervaltraining wordt de snelheid van je stofwisseling wel vijftien of meer verhoogd boven zijn normale niveau. Ook uren na de training is je stofwisselingssnelheid nog steeds hoger dan normaal dus dat betekent dat je nog steeds meer energie dan normaal verbruikt
 
 Er worden meer spiervezels aangesproken, je hart en longen moeten veel harder werken wat allemaal energie kost. Suikers en vetten worden verbrand gedurende en na de training. Het energieverbruik is dus vele malen hoger dan bij een rustige duurtraining.
Gezonde voeding de eerste stap naar welzijn
 Een goede gezondheid kun je niet kopen maar je kunt wel zelf een belangrijke bijdrage leveren. Onze gezondheid is een dynamisch systeem dat dagelijks onderhouden dient te worden. Met behulp van goede voeding en beweging kun je een sterke positieve invloed uitoefenen op je lichamelijke en geestelijke conditie. Hoe beter beide op elkaar afgestemd zijn hoe sneller je resultaat zult boeken.
 
### Vezelrijke voeding een noodzaak
 Zorg dat je altijd vezelrijk eet. Vezels komen voornamelijk voor in granen, groenten fruit en noten. Een vezelrijke voeding stimuleert een goede darmwerking, geeft sneller een verzadigd gevoel waardoor je eerder geneigd bent minder te eten.
 
### Drink genoeg water
 Het menselijk lichaam bestaat voor 60% uit water. Dit vocht is als volgt verdeeld. Je lichaamsvet bestaat voor 10% uit water. Botten bestaan voor 30% uit water. Spieren zijn voor 70% water, de hersenen bestaan voor 75% uit water. Bloed is 85% water en de longen, die zorgen voor de opname van zuurstof, bestaan zelfs voor 90% uit water. Water heeft dan ook veel functies in het lichaam. Het zorgt o.a. transport van voedingsstoffen, smeert onze gewrichten, afvoer en uitscheiding van afvalstoffen en zorgt ervoor dat onze lichaamstemperatuur constant blijft. (zweten). Het is daarom belangrijk dat je hier aandacht aan schenkt omdat het een belangrijke prestatiebepalende factor is in je dagelijkse functioneren.
 
 Zorg dat je de hele dag door water drinkt zodat vochtverlies constant wordt aangevuld. Een dagelijkse vochtinname van 2-4 liter is aan te bevelen. Tijdens het sporten verliest het lichaam veel vocht, mineralen(zouten) en koolhydraten. Vochtverlies leidt tot prestatieverlies en vermindering van het coördinatievermogen. Dit gebeurt al bij een vochtverlies van 2% van het lichaamsgewicht. Bij 3% ontstaan uitputtingsverschijnselen zoals concentratieverlies en een vermoeidheidsgevoel. De percentages lijken niet indrukwekkend maar 3% komt bij iemand van 80 kg overeen met 2,4 liter. Voldoende drinken is dus van groot belang. Zorg dat dus dat je de gehele dag door voldoende drinkt, tussen de 2-4 liter water kun je als richtlijn gebruiken.
 
### Vochtinname
 Zorg dat je, voor je begint met sporten, genoeg vocht binnenkrijgt door veel te drinken, vooral in warm en vochtig weer. Train je 's avonds dan kun je het beste verspreid over de dag veel drinken. Zodra je start met de training verlies je vocht. Probeer het daarom op te vangen door wanneer het maar mogelijk is wat te drinken. Drink na afloop van je inspanning zoveel als nodig is om het verloren vocht aan te vullen. Wacht niet tot je dorst krijgt want dat betekent dat je al uitgedroogd bent. Dorst is geen goede graadmeter voor het gehalte aan lichaamsvocht. Het is zelden een probleem dat men teveel drinkt, veel vaker is het een probleem dat men te weinig drinkt. Water is een goede leverancier van vocht. Het maakt ook het grootste gedeelte uit van wat je verliest door zweten en wat je lichaam nodig heeft. Bij langdurige inspanningen kunnen sportdranken een toegevoegde waarde hebben, doordat ze verrijkt zijn met mineralen en koolhydraten. Ook verloopt de opname van deze dranken door het lichaam wat makkelijker. Uit onderzoek blijkt dat water gemixt met vruchtensap, 50% water-50% sap, even veel effect heeft op het prestatievermogen en het herstel van de vochtbalans als de veel duurdere isotone-sportdranken.
